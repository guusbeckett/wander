<xml>
  <item>
    <Name>kloosterkazerne</Name>
    <Text>Op deze hoek ziet u aan de overkant een voornaam monument uit de geschiedenis van Breda: de kloosterkazerne. Het is een deel van het vroegere zusterklooster St. Catharinadal, dat hier sinds 1295 gevestigd was. Het huidige gebouw dateert uit 1504. In 1645 werden de zusters Norbertinessen vanuit Breda naar Oosterhout verdreven.</Text>
  </item>
  <item>
    <Name>bibliotheek</Name>
    <Text>In de Molenstraat ziet u recht de Bibliotheek, ontworpen door architect Herman Hertzberger. Omdat de Molenstraat vrij smal is, heeft de architect ruimte gecreëerd door de bibliotheek schuin oplopende wanden te geven. Op de plaats van de bibliotheek (op de hoek met de Oude Vest) bevond zich vroeger een poort. Boven deze poort bevond zich 's Heeren Gevangenhuys, waar de zwaarst gestraften werden ondergebracht. De plaats is nog met keitjes in het asfalt aangegeven; de asfaltweg is de plaats van de oude stadsgracht.</Text>
  </item>
  <item>
    <Name>antonius kerk</Name>
    <Text>Op de hoek van de Halstraat / St. Janstraat staan we voor het gebouw met de pilaren: het garnizoenscommando. Vroeger werd het gebouwtje 'hoofdwacht' genoemd. Voordat die hoofdwacht daar introk, stond op deze plaats de St. Janskapel met daar weer achter de gebouwen van de Ridderorde van St. Jan.De leden van deze orde verzorgden hier zieken en armen.De straatnaam herinnert aan deze ridders van St. Jan. in de kapel begon de grote stadsbrand van 1534.De St. Janstraat heeft ooit ook de Veterstraat geheten, waarschijnlijk naar de huydvetters of leerlooiers, die in de St. Janstraat hun beroep uitoefenden.Aan uw rechterhand in de St. Janstraat staat de Antonius van Paduakerk, een opvallend rijk uitgevoerde waterstaatskerk. Deze kerk is in 1836 gebouwd als eerste katholieke kerk na de schuilkerkenperiode, die officieel gebouwd mocht worden. In 1853 werd het de eerste bisschopskerk (kathedraal) van het nieuwe bisdom in Breda. De zetel van de bisschop van Breda keerde na een afwezigheid van 32 jaar aan het begin van 2001 terug naar de Antoniuskerk die daarmee de status van kathedraal opnieuw verwierf. Aan de voorgevel zijn duidelijk de drie soorten antieke zuilen te zien. Van onder naar boven: Dorische, Ionische en Corinthische zuilen. Het beeld boven de ingang stelt 'de Godsdienst' voor. Binnen valt direct de schitterende houten preekstoel op. Hierin is in verschillende panelen het leven van H. Antonius uitgebeeld.Even verder bevinden zich restanten of alleen maar herinneringen aan twee zeer voorname hofhuizen, het Huis Ocrum, waarin tot 1994 de Kunstacademie St. Joost was gevestigd en het Huis Hersbeeck, thans pastorie. In 1667 verbleven in beide huizen de Engelse gezanten, die deelnamen aan de Vredesonderhandelingen van Breda. De afgevaardigden van de Raad van State gebruikten het pand (nr. 16) wanneer zij in de stad op dienstreis waren, maar ook koning Lodewijk Napoleon heeft er gelogeerd. De erker van dit pand had een controlerende functie: de pastoor kon goed in de gaten houden wie er naar de kerk ging.Het Huis Ocrum (nr. 18) was van 1848 tot 1952 rooms burgerweeshuis. Dat kunt u nog zien aan de kinderkopjes die aan de 19e eeuwse voorgevel van het academiegebouw zijn aangebracht. De rode kleur van dit huis (na de restauratie aangebracht) zal door de loop der jaren een mooie grijs rode kleur van dit huis (na de restauratie aangebracht) zal door de loop der jaren een mooie grijs rode kleur krijgen.</Text>
  </item>
  <item>
    <Name>stadhuis</Name>
    <Text>De hoofdingang van het standhuis bevindt zich boven het bordes, dat bewaakt wordt door twee zandstenen leeuwen. Het stadhuis, zoals dat er nu uitziet, kwam pas in 1767 tot stand. Het zijn eigenlijk vier huizen, die toen door de bouwmeester van Oranje, Philips Willem Schonck, achter één gevel werden verborgen. Het oudste deel is de grote hal. Al in de vijftiende eeuw werd daarnaast ook een zgn. 'Cleyn raedthuys' in gebruik genomen. In 1898 kwam het meest rechtse huis, het 'Liggend Hert' erbij, dat nog steeds een aparte gevel. heeft.Ondanks het feit dat het stadhuis slechts beperkt geopend is voor het publiek, willen we u de volgende informatie over de binnen zijde ervan toch niet onthouden.Vrouwe Justitia boven de hoofdingang en het houten beeld achter in de hal geven aan dat in het stadhuis vroeger ook recht gesproken werd.De balie van de vroegere rechtbank, eens staande tegen de achtermuur van de hal, wordt nu in het Breda's Museum bewaard.Links hangt een grote kopie van het beroemde schilderij van Velasques 'Las Lanzas', dat de overgave van Breda aan de Spaanse bevelhebber Spinola (1625) in beeld brengt.Het oorspronkelijke schilderij hangt in het Prado te Madrid.Het stadhuis wordt nog gebruikt voor openbare raadsvergaderingen en voor het sluiten van huwelijken. De burgemeester, wethouders en gemeete-ambtenaren huizen sinds februari 1992 in het nieuwe Stadskantoor aan de Claudius Prinsenlaan in Breda. Door het poortgebouw rechts van het stadhuis lopen we het Stadserf op. Midden op dit pleintje herinnert het beeldje De Turfschipper van Gerarda Rueb, aan de legendarische overval in 1590 van Adriaan van Bergen met zijn Turfschip. (De VVV Breda verkoopt hiervan een replica).</Text>
  </item>
  <item>
    <Name>valkenberg</Name>
    <Text>Tot 1812 deed dit park dienst als kasteeltuin voor de Heren van Breda. Het park dankt zijn naam aan een valkenhuis, dat aan de rand ervan stond en van waaruit dekasteelbewoners en hun gasten de valkenjacht bedreven.Het park was van orgine een echt bos met hoge bomen.In de zeventiende eeuw verdween datkarakter door de aanleg van een tuinnaar Franse stijl.Eén replica van de 17 beelden staatverderop in het park, in een speciaalaangelegd perkje. Dit perkje is eenherinnering aan de Franse stijltuin.Het originele beeld is te bezichtigenin het Breda's Museum.In 1995 is het Valkenberg in een nieuwjasje gestoken. In het hele park zijn padenverlegd, struiken en bosschages weggehaalden nieuwe verlichting aangebracht. Daarnaastzijn er nieuwe banken in het park geplaatst enspeelvoorzieningen voor de kinderen gemaakt. Bij opgravingen inhet park zijn de fundamenten van een middeleeuwse muurtorenen van de stenen muur gevonden, die tot 1537 'klein Breda'omringde. Van twee muurtorens is een klein stukje opgebouwd.</Text>
  </item>
  <item>
    <Name>torenstraat</Name>
    <Text>In 1969 werden in Breda de Torenfeesten gehouden uit vreugde over de afsluiting van de restauratieperiode van de Grote Toren, die 25 jaar in beslag nam. Al die tijd hebben de Bredanaars, maar zij niet alleen, tegen een toren aangekeken die zijn schoonheid achter een netwerk van steigers verborgen hield. Ook tussen 1995 en 1997 werd de schoonheid van de Grote of Onze Lieve Vrouwe Kerk tijdelijk verborgen gehouden achter steigers. In bijna drie jaar tijd werd de kerk wederom van binnen gerestaureerd. De restauratie was onderverdeeld in drie fasen. In de eerste fase stonden onder andere werkzaamheden als het schoonspuiten van de buitenzijde, het repareren van het voegwerk en de glas-in-loodramen en het schilderen van de binnenzijde centraal. In de tweede fase werd de vloerverwarming aangelegd; In de derde fase is de rest van de kerk gerestaureerd. Uit onderzoek is vast komen te staan dat in 1410 de bouw van de kerk is begonnen. In de zestiende eeuw is de kerk aan de zuidzijde en aan de noordzijde uitgebreid met enkele kapellen, de huidige consistoriekamer en de kootomgang. De toren kwam in 1509 gereed; In 1468 was daarvoor de eerste steen gelegd,zodat de bouwperiode alles bij elkaar toch wel veertig jaar heeft geduurd. De torenspits brandde in 1694 af. In de jaren daarna werd hij herbouwd, onder andere met hout dat door stadhouderkoning Willem de derde uit zijn bossen was geschonken. In 1702 kon de haan er weer op worden geplaatst. Het is duidelijk dat de Heren van Breda, met name de Nassaufs, een belangrijke bijdrage hebben geleverd aan de wordingsgeschiedenis van de Grote Kerk. Die Heren van Breda liggen er ook begraven; Hun graftomben zijn ware kunsthistorische pronkstukken. Prins Willem van Oranje, die in 1584 in Delft werd vermoord, had in de Grote Kerk onder het prachtige grafmonument van Graaf Engelbert de Tweede een laatste rustplaats gereserveerd, maar zijn stoffelijk overschot en die van de na hem komende Oranjevorsten werden voortaan in Delft te aarde besteld.</Text>
  </item>
  <item>
    <Name>vishal</Name>
    <Text>Van de plaats waar de vishal (1725) nog aangeeft dat hier vroeger een levendige handel in zeevis werd bedreven, wandelen we door de Vismarktstraat naar de Havermarkt. Deze markt is vanaf de jaren zestig tot op de dag van vandaag het uitgaanscentrum van Breda. De naam Havermarkt ten spijt moet worden vastgesteld, dat de granen niet hier; maar op de Grote Markt werden verhandeld. Wel werden hier door de boeren uit de omtrek groenten, eieren en boter aangevoerd en verkocht. In de zeventiende eeuw werd hier ook een leermarkt gehouden. De oude benamingen van dit pleintje luidden Groenmarkt, Botermarkt en Korenmarkt hetgeen de vroegere functies iets beter aanduidt. Rond 1490 werd dit aangelegd, als een verbreding van de Visserstraat. Wie op dit verrukkelijke pleintje in de zomer op een terrasje een pilsje pakt, ontdekt (overigens ook zonder dat pilsje) al heel gauw, dat dit plein het mooiste uitzicht biedt op de grote toren van de Grote Kerk. Vanaf deze plek kunt u ook de mooie brede onderbouw van die toren bewonderen. Er is veel te zien op dit pleintje. Links op de hoek van de Havermarkt en Reigerstraat ziet u het huis 'De Arent', gebouwd rond ca. 1490. Het heeft nu een zeventiende eeuwse trapgevel en is in 1966 geheel gerestaureerd en verbouwd tot restaurant. Tegenover u op de Havermarkt bevinden zich nog twee panden die uw aandacht verdienen. Havermarkt nummer 5 dateert uit de zestiende en zeventiend eeuw. 'De Vogelstruys' op Havermarkt 21 is een opmerkelijk zeventiende eeuws monument met een hoge, niet symmetrische trapgevel. Ook dit huis heeft in de loop de eeuwen allerlei functies en bestemmingen gehad. Het was onder meer refugiehuis voor de zusters van Catharinadal in de zeventiende eeuw. Voor het beeldje 'De Troubadour', dat aan het eind van de Havermarkt prijkt, zijn vier exemplaren vervaardigd. De andere drie werden onthuld in Diest, Orange en Dillenburg, de zustersteden van Breda in de in 1963 tot stand gekomen Unie van Oranjesteden. Een stukje verder in de Visserstraat (nr. 31), aan de rechterkant, staat een fraai bakstenen huis uit de 17e eeuw met overblijfselen van een zestiende eeuwse gothische woning, de Drie Moren geheten.</Text>
  </item>
  <item>
    <Name>kasteel</Name>
    <Text>Dit plein bevindt zich aan de zuiderzijde van het kasteel. U heeft zo een mooi uitzicht op de monumentale poort, de zgn. Stadhouderspoort met het wapen van stadhouder Willem de Vijfde, dat overigens pas later is aangebracht. Achter u ziet u het ruiterstandbeeld van stadhouder koning Willem III geplaatst. Voor dit standbeeld werd onder de burgerij van Breda een inzameling gehouden die f 47.000,-- opbracht. Voor de oude Nassaustad Breda is de stadhouderkoning van grote betekenis geweest. Hij voltooide na anderhalve eeuw de verbouwing van het Kasteel. Hendrik de Derde van Nassau en zijn (drede) vrouw Mencia de Mendoza hebben veel in Breda ver- toefd, maar verbleven dan toch bij voorkeur in de vertrekken boven de overigens al lang geleden gesloopte watermolen op het terrein van het Kasteel. Rechts van de poort bevindt zich het zgn. Blokhuis, de ambtswoning van de gouveneur van de KMA. Willem van Oranje woonde daar in een aangrenzende ruimte, maar Prins Maurits prefereerde de watermolen als dagelijks verblijf. Prins Philips Willem (1554-1618), de oudste en roomskatholieke zoon van Willem van Oranje, die vele jaren in Spaanse balling- schap verbleef en in Diest werd begraven, is de eerste Oranje geweest, die met zijn vrouw ook in het Kasteel ging wonen. Hij liet het park Valkenberg verfraaien en het Kasteel echt als een paleis inrichten. Bij zijn dood in 1618 werden in Breda tweeënveertig dagen achtereen de kerkklokken geluid. Op de plaats van de vensters, links en rechts van de poort, bevonden zich in de zestiende en zeventiende eeuw sierlijke open galerijen. Het muisgrijze gebouw links van de  kasteelpoort werd gebouwd in 1867. Het maakt thans ook deel uit van het KMA gebouwen complex. Meer geschiedenis schuilt et achter de witte pui van het gebouw</Text>
  </item>
</xml>
